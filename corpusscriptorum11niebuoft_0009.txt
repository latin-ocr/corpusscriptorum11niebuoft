 

——Q-o———ss-ffi- --κ-οω >——-————-.. m.. ...Ἣ

IMMANUELIS BEKKERI PRAEFATIO.

Ducas qui dicitur, a Bullialdo ex uno codice
editus est. nec mihi aut plurium codicum copia
fuit, aut coniecturae, quae codicum operae vica-
ria supponeretur, fiducia: quippe codices praeter
Parisiensem vix ullos superesse compereram, con-
iecturam videbam non satis tutam capi ex eo scri-
ptore qui polluto degeneris aevi sermoni innutri-
tus, quicquid fere de verbis flectendis struendis
intelligendis praecipi solet, adeo aut ignoravit aut
neglexit ut linguae Graecae non meliorem tum
cum scriberet quam rei publicae fuisse condicio·
nem arguat. Barbarum perditorum temporum te-
stem sordibus suis relinquebam neque ultra or-
thographiam aut interpunctionem emendabam,
eum insperatam ei lucem attulit gratissimum Leo-
poldi Rankii munus. is enim cum Venetiis non
suae tantum Musae operaretur, summisit nobis
Italicam illam Ducae versionem, quam scriptoris
aetati supparem laudarunt olim Mol-ellius et Mu-
. stoxydes. haec cum multa habeat quae edito co-

